<html><head><meta charset='utf-8'></head><body><table><tr><td>出塞</td><td> [唐] 王昌龄</td><td>
            秦时明月汉时关，万里长征人未还。但使龙城飞将在，不教胡马度阴山。
        </td><td>http://www.shicimingju.com/chaxun/list/2973.html</td></tr><tr><td>芙蓉楼送辛渐</td><td> [唐] 王昌龄</td><td>
            寒雨连江夜入吴，平明送客楚山孤。洛阳亲友如相问，一片冰心在玉壶。
        </td><td>http://www.shicimingju.com/chaxun/list/4261.html</td></tr><tr><td>送柴侍御</td><td> [唐] 王昌龄</td><td>
            沅水通波接武冈，送君不觉有离伤。青山一道同云雨，明月何曾是两乡。
        </td><td>http://www.shicimingju.com/chaxun/list/57963.html</td></tr><tr><td>送魏二</td><td> [唐] 王昌龄</td><td>
            醉别江楼橘柚香，江风引雨入舟凉。忆君遥在潇湘月，愁听清猿梦里长。
        </td><td>http://www.shicimingju.com/chaxun/list/57864.html</td></tr><tr><td>长歌行</td><td> [唐] 王昌龄</td><td>
            旷野饶悲风，飕飕黄蒿草。系马停白杨，谁知我怀抱。

所是同袍者，相逢尽衰老。况登汉家陵，南望长安道。

下有枯树根，上有鼷鼠窠。高皇子孙尽，千古无人过。

宝玉频发掘，精灵其奈何。人生须达命，有酒且长歌。


        
        </td><td>http://www.shicimingju.com/chaxun/list/56483.html</td></tr><tr><td>闺怨</td><td> [唐] 王昌龄</td><td>
            闺中少妇不曾愁，春日凝妆上翠楼。忽见陌头杨柳色，悔教夫婿觅封侯。
        </td><td>http://www.shicimingju.com/chaxun/list/187667.html</td></tr><tr><td>芙蓉楼送辛渐二首</td><td> [唐] 王昌龄</td><td>
            寒雨连天夜入吴，平明送客楚山孤。洛阳亲友如相问，一片冰心在玉壶。丹阳城南秋海阴，丹阳城北楚云深。高楼送客不能醉，寂寂寒江明月心。
        </td><td>http://www.shicimingju.com/chaxun/list/57884.html</td></tr><tr><td>送柴侍御</td><td> [唐] 王昌龄</td><td>
            沅水通波接武冈，送君不觉有离伤。青山一道同云雨，明月何曾是两乡。
        </td><td>http://www.shicimingju.com/chaxun/list/29467.html</td></tr><tr><td>闺怨</td><td> [唐] 王昌龄</td><td>
            闺中少妇不知愁，春日凝妆上翠楼。忽见陌头杨柳色，悔教夫婿觅封侯。
        </td><td>http://www.shicimingju.com/chaxun/list/29436.html</td></tr><tr><td>李四仓曹宅夜饮</td><td> [唐] 王昌龄</td><td>
            霜天留后故情欢，银烛金炉夜不寒。欲问吴江别来意，青山明月梦中看。
        </td><td>http://www.shicimingju.com/chaxun/list/57834.html</td></tr></table></body></html>